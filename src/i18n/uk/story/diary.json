{
  "title": "Щоденник автоматичних думок",
  "description": "Ця стаття пояснює суть практики ведення щоденника автоматичних думок як одного з ключових інструментів у когнітивно-поведінковій терапії. Ви дізнаєтесь, як фіксувати та аналізувати автоматичні думки, щоб знизити рівень емоційного напруження та підготувати основу для роботи з глибшими переконаннями.",
  "screen_1": {
    "texts": [
      "Одне з центральних завдань КПТ — це робота з думками.",
      "Адже автоматичні думки — це своєрідні «скорочені версії» наших переконань, які відображають глибший рівень мислення.",
      "Щоб працювати з думкою, її перш за все потрібно помітити та зафіксувати.",
      "У цьому розділі ви познайомитесь із важливим інструментом саморефлексії — щоденником автоматичних думок (його ще називають ABC-щоденником).",
      "Це не просто місце для запису переживань. Це ваш особистий інструмент дослідження емоцій і думок, який допомагає краще розуміти себе та керувати своїм станом.",
      "Щоденник автоматичних думок допомагає відслідковувати зв'язок між подією, думками та реакцією: що сталося, що ми подумали і як відреагували емоційно, фізично та поведінково.",
      "Саме тому він складається з кількох блоків:",
      "Ситуація: подія, яка викликала емоційну реакцію.",
      "Думка: автоматична думка у відповідь на ситуацію.",
      "Емоції: що ви відчули в цей момент.",
      "Реакція: як ви відреагували — поведінка та дії.",
      "Адаптивна відповідь: більш корисний і реалістичний погляд на ситуацію.",
      "Тепер розгляньмо кожен блок детальніше.",
      "Ситуація",
      "Тут ми коротко описуємо, що саме стало тригером для емоцій.",
      "Важливо конкретизувати деталі, а не обмежуватися узагальненнями.",
      "Наприклад, замість «мене образила мама» варто зазначити, що саме вона сказала або зробила.",
      "Замість фрази «я гірше працював» краще вказати: «Я припустився помилки у звіті».",
      "Триггером можуть бути не лише зовнішні події, а й внутрішні переживання, думки або спогади — головне, щоб вони були чітко визначені."
    ],
    "quote": {
      "text": "Змінюючи свої думки, ми змінюємо своє життя.",
      "author": "Дональд Мейхенбаум"
    }
  },
  "screen_2": {
    "texts": [
      "Автоматична думка",
      "Цей блок стосується того, як ми інтерпретуємо ситуацію.",
      "Запитайте себе: «Про що я зараз думаю?»",
      "Виділіть найяскравішу та найбільш емоційну думку.",
      "Якщо думка звучить загально, спробуйте зробити її конкретнішою.",
      "Оцініть рівень віри у цю думку за шкалою 0–10.",
      "Наприклад, якщо у розділі «Ситуація» ви записали «Я припустився помилки у звіті», автоматичні думки можуть бути такими: «Я ніколи не зможу зробити все добре», «Я невдаха» або «Помилки — це провал».",
      "Запишіть ту думку, яка найбільше резонує, і оцініть її інтенсивність.",
      "Емоції",
      "Поставте собі два запитання:",
      "Які емоції я відчув(ла)? (сум, злість, тривога, провина, сором тощо)",
      "Наскільки сильними вони були? (0–10)",
      "Наприклад: сум — 9, відчай — 7, розчарування — 5.",
      "Фізичні відчуття",
      "Запишіть, як тіло відреагувало на емоцію: напруження в грудях, тремтіння, ком у горлі тощо.",
      "Поведінка",
      "Описуємо, що саме ви зробили у відповідь на думку та емоцію.",
      "Наприклад: заплакала, підвищила голос, ізолювався.",
      "Адаптивна відповідь",
      "Тут ми аналізуємо думку і формуємо більш реалістичний, підтримуючий варіант.",
      "Спробуйте відповісти на кілька запитань:",
      "Наскільки моя думка ґрунтується на фактах?",
      "Що її підтверджує, а що спростовує?",
      "Який найгірший, найкращий та найбільш реалістичний сценарій?",
      "Що буде, якщо я продовжу вірити цій думці? І що зміниться, якщо я її перегляну?",
      "Наприклад: «Я можу виправити помилку і зробити висновки. Помиляються всі».",
      "У нашому застосунку ви також зможете відмічати когнітивні викривлення.",
      "Давайте розберемо, що це таке.",
      "Когніція — це процес обробки інформації нашою свідомістю. Когнітивні викривлення — це помилки мислення.",
      "Вони спотворюють реальність і заважають мислити об’єктивно.",
      "Якщо вам вдалося помітити викривлення — відмітьте його.",
      "Якщо ні — нічого страшного, це навичка, і вона розвивається поступово."
    ]
  },
  "test": {
    "question": "Який з наведених прикладів найточніше відповідає розділу «Ситуація»?",
    "answers": [
      "Мені дуже погано",
      "Керівник підвищив голос на нараді та розкритикував мій звіт",
      "Я невдаха",
      "У мене все валиться з рук"
    ]
  },
  "screen_3": {
    "texts": [
      "Навіщо вести щоденник автоматичних думок?",
      "Щоденник — це інструмент глибокого розуміння себе.",
      "Записуючи свої переживання, ви помічаєте закономірності, які впливають на ваші емоції та дії.",
      "Це вправляє навичку усвідомленості.",
      "Ви починаєте вчасно ловити свої думки та краще керувати реакціями.",
      "Щоденник — це цінна підтримка як у роботі з психологом, так і для самостійного розвитку.",
      "Чому важливо записувати?",
      "Те, що не записано, дуже легко загубити в пам’яті.",
      "Ми часто переоцінюємо свою здатність усе тримати в голові.",
      "Рефлексія можлива лише тоді, коли ми формулюємо думки й переносимо їх у зовнішній простір — на папір чи в застосунок.",
      "Це допомагає не лише зберегти важливі ідеї, а й глибше зрозуміти себе.",
      "Що допоможе працювати ефективніше?",
      "Регулярність. Щоденник — не чарівна паличка. Потрібна практика та послідовність.",
      "Фіксуйте думки одразу, як тільки вони виникають. Так легше їх помітити, поки вони не зникли.",
      "Пам'ятайте: головне — прогрес, а не ідеальність.",
      "Не вимагайте від себе бездоганності. Навичка розвивається з часом.",
      "Будьте терплячими та підтримуйте себе."
    ]
  }
}