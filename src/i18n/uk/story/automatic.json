{
  "title": "Автоматичні думки: що проростає в саду вашої свідомості?",
  "description": "Стаття знайомить із поняттям \"автоматичних думок\" у контексті когнітивно-поведінкової терапії (КПТ). Автори проводять паралель із яблунею, щоб пояснити, як формується ієрархія переконань, яка лежить в основі наших швидких емоційних реакцій. Також розглядається, як життєвий досвід впливає на первинні думки та почуття.",
  "screen_1": {
    "texts": [
      "З попереднього розділу ми вже знаємо, що наші думки впливають на емоції та тілесні реакції.",
      "Тепер, спираючись на базові концепції, перейдемо до явищ, із якими ми працюватимемо на практиці.",
      "Ми довго міркували, як найзрозуміліше показати ієрархію переконань у межах КПТ, і дійшли висновку, що найкраще її передає образ дерева.",
      "Уявіть перед собою яблуню. Вона символізує вашу свідомість. На гілках дозріли плоди. Одні — яскраві й соковиті, інші — пошкоджені та підгнилі.",
      "Плоди на цьому дереві — це ваші думки.",
      "У КПТ такі думки називають \"автоматичними\", тому що вони з’являються швидко, майже непомітно й без ваших зусиль.",
      "Їх так багато й вони такі швидкоплинні, що ми часто навіть не помічаємо, як саме вони виникають."
    ],
    "quote": {
      "text": "Не події, а наші судження про них — ось що робить нас щасливими або нещасними.",
      "author": "Епіктет"
    }
  },
  "screen_2": {
    "texts": [
      "Пропоную уявний експеримент.",
      "Уявіть, що ви сидите в кінотеатрі й чекаєте на початок фільму.",
      "Раптом жінка у ряді попереду несподівано зривається з місця й дає ляпаса чоловікові поруч.",
      "Ситуація різка й емоційно напружена. Уявіть, які думки могли б у вас автоматично спалахнути та які почуття ви б відчули.",
      "Ми не можемо знати ваш особистий досвід і точно передбачити вашу реакцію.",
      "Тому, як і автори прикладу, уявімо двох сусідів поруч із вами.",
      "Ліворуч — жінка за сорок, яка раніше стикалася з домашнім насильством. Ось як може виглядати її внутрішня реакція:",
      "Праворуч — молодий чоловік, який нещодавно пережив болісне й тривале розлучення.",
      "Як бачите, одна й та сама подія викликає в різних людей зовсім різні емоції, бо кожен сприймає світ крізь призму власного досвіду.",
      "Саме такі швидкі, некеровані реакції й називаються автоматичними думками."
    ],
    "stepper_1": [
      "Бідолашна, певно, вдома їй за це ще добряче перепаде.",
      "Смуток, страх, розпач.",
      "Ледве стримує сльози."
    ],
    "stepper_2": [
      "От же ж паскуда! Не могла дотерпіти додому — навіщо влаштовувати скандал на людях?!",
      "Гнів.",
      "Стис кулаки, підскочив тиск."
    ]
  },
  "test": {
    "question": "Автоматичні думки —",
    "answers": [
      "Стійкі й фундаментальні",
      "Задані від народження",
      "Їх неможливо змінити",
      "Уривчасті, численні, виникають мимоволі"
    ]
  },
  "screen_3": {
    "texts": [
      "Чому ж тоді різні люди думають по-різному в одній і тій самій ситуації?",
      "Чи означає це, що після кожної неприємної події ми неминуче потраплятимемо в замкнене коло думок і емоцій, яке призведе до депресії?",
      "Зовсім ні.",
      "Хоч автоматичні думки виникають у всіх людей, вони не завжди стають джерелом психологічних труднощів.",
      "Поява тих чи інших думок пов’язана з глибшими переконаннями та внутрішніми настановами.",
      "Як плоди на дереві не існують самі по собі — їх тримають гілки, стовбур і коріння, — так і наші автоматичні думки спираються на проміжні та базові переконання."
    ]
  }
}
