{
  "title": "Автоматичні думки: що виростає в саду Вашої свідомості?",
  "description": "Стаття знайомить із поняттям «автоматичних думок» у контексті когнітивно-поведінкової терапії (КПТ). Автори проводять паралель із яблунею, щоб пояснити, як формується ієрархія переконань, що лежать в основі наших миттєвих емоційних реакцій. Також розглядається, як життєвий досвід впливає на первинні думки та почуття.",
  "screen_1": {
    "texts": [
      "З попереднього розділу ми вже знаємо, що наші думки впливають на емоції та реакції тіла.",
      "Тепер, спираючись на базові концепції, давайте перейдемо до явищ, з якими працюватимемо на практиці.",
      "Ми довго міркували, як найнаочніше показати ієрархію переконань у межах КПТ, і дійшли висновку, що найкраще її відображає образ дерева.",
      "Уявіть яблуню. Вона символізує Вашу свідомість. На гілках визріли плоди: одні — яскраві й соковиті, інші — пошкоджені чи зіпсовані.",
      "Плоди на цьому дереві — це Ваші думки.",
      "У КПТ такі думки називають «автоматичними», адже вони з’являються швидко, майже непомітно й без свідомого наміру з Вашого боку.",
      "Їх так багато і вони такі миттєві, що ми часто навіть не встигаємо помітити, як вони виникають."
    ],
    "quote": {
      "text": "Не події, а наші судження про них роблять нас щасливими чи нещасними.",
      "author": "Епіктет"
    }
  },
  "screen_2": {
    "texts": [
      "Запропоную уявний експеримент.",
      "Уявіть, що Ви сидите в кінотеатрі в очікуванні початку фільму.",
      "Раптом жінка в ряду попереду підводиться й дає ляпаса чоловікові поруч.",
      "Ситуація різка й емоційно напружена. Подумайте, які думки могли б автоматично спалахнути у Вас і які почуття Ви б відчули.",
      "Ми не знаємо Вашого досвіду й не можемо точно передбачити реакцію.",
      "Тому, як автори прикладу, уявімо двох сусідів поруч із Вами.",
      "Ліворуч — жінка за сорок, яка раніше стикалася з домашнім насильством. Ось як може виглядати її внутрішня реакція:",
      "Праворуч — молодий чоловік, який нещодавно пережив важке й тривале розлучення.",
      "Бачите, одна й та сама подія викликає в різних людей зовсім різні емоції, адже кожен дивиться на світ крізь призму власного досвіду.",
      "Саме такі швидкі, неконтрольовані мисленнєві спалахи називають автоматичними думками."
    ],
    "stepper_1": [
      "Бідолаха… Мабуть, удома їй за це добряче перепаде.",
      "Смуток, страх, відчай.",
      "Ледве стримує сльози."
    ],
    "stepper_2": [
      "От так номер! Невже не могла дочекатися до дому й не влаштовувати скандал прилюдно?",
      "Гнів.",
      "Стиснув кулаки, підскочив тиск."
    ]
  },
  "test": {
    "question": "Автоматичні думки —",
    "answers": [
      "Стійкі й фундаментальні",
      "Зумовлені з народження",
      "Неможливо змінити",
      "Фрагментарні, численні, виникають мимовільно"
    ]
  },
  "screen_3": {
    "texts": [
      "Чому ж тоді різні люди думають по-різному в одній і тій самій ситуації?",
      "Чи означає це, що під час кожної неприємної події ми неминуче потрапляємо в замкнене коло думок і емоцій, яке веде до депресії?",
      "Зовсім ні.",
      "Хоча автоматичні думки виникають у всіх, вони не завжди стають джерелом психологічних труднощів.",
      "Поява тих чи інших думок пов’язана з глибшими переконаннями та внутрішніми настановами.",
      "Як плоди на дереві не існують самі по собі, а тримаються на гілках і стовбурі, що живляться корінням, так і наші автоматичні думки спираються на проміжні та базові переконання."
    ]
  }
}
