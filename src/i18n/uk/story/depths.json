{
  "title": "Глибинні переконання",
  "description": "Стаття розглядає глибинні переконання як основу для проміжних переконань та автоматичних думок, акцентуючи увагу на двох основних категоріях: пов'язані з безпорадністю та з неприйняттям. Автор підкреслює важливість послідовного дослідження всіх рівнів переконань, починаючи з автоматичних думок, для ефективного когнітивно-поведінкового лікування.",
  "screen_1": {
    "texts": [
      "Ось ми й дісталися до найглибшого рівня переконань.",
      "Наші глибинні переконання – це фундаментальні, стійкі і часто несвідомі уявлення про себе, світ та інших людей.",
      "Вони формуються в ранньому дитинстві і мають значний вплив на нашу поведінку та емоційні реакції, часто без нашого свідомого контролю.",
      "Ці переконання – як невидимі рейки, по яких рухається наш потяг життя. Здорові глибинні переконання сприяють позитивному досвіду, тоді як нездорові часто призводять до проблем та страждань.",
      "Зверніть увагу: незважаючи на те, що ми провели чітке розмежування між трьома категоріями переконань, у реальності вони часто перетинаються.",
      "Наприклад, формулювання глибинного переконання може проявлятися навіть в автоматичних думках.",
      "Щоб зрозуміти, як це працює, розглянемо приклад Олександра:",
      "Таке мислення впливає на його поведінку - він проявляє ревнощі та підозрілість, прагне контролювати дівчину, поводиться невпевнено, уникає ініціативи.",
      "В результаті він сам відштовхує її, тим самим підтверджуючи своє глибинне переконання про недостойності любові та недовірі до оточуючих."
    ],
    "stepper": [
      "«Я негідний любові» та «Людям не можна довіряти»",
      "«Якщо я проявлю ініціативу, мене відхилять», «Будь-яка близькість – це загроза», «Краще уникаємо стосунків, щоб не відчувати біль»",
      "«Вона шукає когось кращого», «Вона мене кине», «Вона обманює мене», «Їй не можна довіряти»"
    ]
  },
  "screen_2": {
    "texts": [
      "Три категорії глибинних переконань",
      "Засновник когнітивно-поведінкової психотерапії Аарон Бек виділив дві категорії глибинних переконань, а згодом його донька, Джудіт Бек, додала третю.",
      "Важливо розуміти, що ці категорії можуть переплітатися. Наприклад, почуття нікчемності може посилювати безпорадність: «Я ні на що не здатний, бо я нікчема».",
      "В свою чергу, неприйняття може призводити до відчуття безпорадності: «Я не можу змінити ставлення людей до мене».",
      "Давайте розглянемо три категорії глибинних переконань та приклади їх формулювань.",
      "Глибинні переконання категорії безпорадності",
      "Ця категорія відображає переконаність у своїй нездатності контролювати життя та справлятися з труднощами. Людина відчуває себе слабкою, крихкою та залежною від інших.",
      "Про себе: «Я слабкий», «Я не здатний», «Я невдаха», «Я не можу впоратися», «Я залежний».",
      "Про інших: «Інші люди сильніші за мене», «Інші небезпечні», «Вони критикують мене», «Вони контролюють мене».",
      "Про світ: «Світ складний і ворожий», «Світ небезпечний», «У цьому світі неможливо досягти успіху», «Життя жорстоке і несправедливе».",
      "Глибинні переконання категорії неприйняття",
      "Ця категорія включає переконання про власну непривабливість, нелюбов та невідповідність соціальним нормам. Людина боїться відхилення і очікує засудження з боку оточуючих.",
      "Про себе: «Я нелюдимий», «Я непривабливий», «Мене не можна любити», «Я не такий, як усі», «Я не гідний любові».",
      "Про інших: «Люди вимогливі», «Люди злі», «Люди відхилять мене», «Люди засуджують мене».",
      "Про світ: «Світ відхиляє мене», «Світ знецінює мене», «Світ висуває завищені вимоги», «Світ жорстокий і байдужий до мене»."
    ]
  },
  "test": {
    "question": "Які з цих переконань належать до категорії безпорадності?",
    "answers": [
      "«Я слабкий і не здатний впоратися з труднощами», «Світ занадто складний для мене»",
      "«Я нікому не потрібний», «Я нікчема», «Я не гідний любові»",
      "«Люди засуджують мене», «Люді злі і відхилять мене»",
      "«Я грішний», «Інші кращі за мене», «Світ карає мене»"
    ]
  },
  "screen_3": {
    "texts": [
      "Глибинні переконання категорії нікчемності",
      "Ця категорія включає переконання про власну неповноцінність та неспроможність. Людина відчуває себе гіршою за інших, негідною уваги та поваги.",
      "Про себе: «Я нікчема», «Я невдаха», «Я дурний», «Я безкорисний».",
      "Про інших: «Інші кращі за мене», «Інші зневажають мене», «Вони дивляться на мене згори», «Вони успішніші за мене».",
      "Про світ: «Світ жорстокий і несправедливий», «Світ вимогливий і безжальний», «Світ не цінує мене», «Світ карає мене».",
      "З чого починати роботу з переконаннями?",
      "При роботі зі своїм мисленням може виникнути спокуса одразу звернутися до глибинних переконань – до кореня проблеми. Логіка здається очевидною: якщо усунути причину, то й наслідок зникне. Однак такий підхід неефективний.",
      "Важливо починати з більш доступного рівня – автоматичних думок. Це поверхневі, спонтанні реакції на події, які легше виявити та змінити.",
      "Розробка адекватних альтернативних відповідей на автоматичні думки – важливий підготовчий етап. Він створює основу для подальшої роботи з проміжними переконаннями і, нарешті, з глибинними."
    ]
  },
  "instagram": ["18040595774017860", "18072414772851393"]
}