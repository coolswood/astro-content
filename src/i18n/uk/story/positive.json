{
  "title": "Позитивне мислення — це не про КПТ!",
  "description": "Стаття пояснює різницю між позитивним мисленням і когнітивно-поведінковою терапією (КПТ). На відміну від простого «думай про хороше», КПТ працює з когнітивними викривленнями та допомагає змінювати поведінку адаптивно й реалістично. Такий підхід спирається на факти й аналіз, що робить його дієвим у роботі з емоціями та складними життєвими ситуаціями.",
  "screen_1": {
    "texts": [
      "Ви можете запитати: то треба просто завжди думати про хороше? Заплющити очі на проблеми, оточити себе «райдужним парканчиком» і повторювати: «все добре, все чудово»?",
      "Зовсім ні!",
      "Зв’язок КПТ із позитивним мисленням приблизно як між комп’ютерною мишею та польовою: звучить подібно, але по суті — різні світи.",
      "Точніше: у цих підходів є одна спільна ідея — наше сприйняття впливає на емоції та вибір. На цьому схожість закінчується.",
      "Позитивне мислення закликає мислити позитивно; КПТ — мислити раціонально й адаптивно, перевіряти ідеї фактами та коригувати їх.",
      "Відчуваєте різницю?"
    ]
  },
  "screen_2": {
    "texts": [
      "Позитивне мислення — це вміння не падати духом і бачити добре за будь-яких обставин, щиро вірячи, що все на краще.",
      "Когнітивно-поведінкова терапія спрямована на розпізнавання та корекцію когнітивних викривлень (непродуктивних думок і переконань) і подальшу зміну поведінки.",
      "Якщо межа все ще розмита, уточнимо: позитивне мислення пропонує шукати добре в будь-яких умовах — навичка корисна, але небезпечна, коли перетворюється на жорстке правило «думай лише позитивно».",
      "Реальність включає біль, смуток, невдачі й розчарування — і це частина життя. Визнати складне не означає бути «негативним».",
      "Коли ми механічно замінюємо будь-яке «погане» на «хороше», з рівняння зникає реальність — виходить ведмежа послуга."
    ],
    "quote": {
      "text": "Позитивне мислення дає змогу робити все неправильно, думаючи, що Ви робите це правильно.",
      "author": "Стівен Фрісен"
    }
  },
  "test": {
    "question": "Яке твердження найточніше описує різницю між позитивним мисленням і КПТ?",
    "answers": [
      "Позитивне мислення і КПТ зосереджені на пошуку позитивного в кожній життєвій ситуації",
      "Позитивне мислення і КПТ обидва фокусуються на зміні поведінки, а не мислення",
      "Позитивне мислення пропонує замінювати всі негативні думки на позитивні, тоді як КПТ зосереджується на аналізі та корекції когнітивних викривлень",
      "КПТ пропонує шукати добре в кожній життєвій ситуації, тоді як позитивне мислення фокусується на аналізі реальності"
    ]
  },
  "screen_3": {
    "texts": [
      "Наведімо приклад:",
      "Уявіть неприємну подію: втрата роботи, хвороба чи важке розставання — ситуації, де біль реальний.",
      "Підхід позитивного мислення запропонує підмінити переживання оптимістичними формулами на кшталт: «Не думай про погане, все обов’язково буде добре!»",
      "КПТ натомість пропонує спершу відстежити негативні думки, перевірити їх на відповідність фактам, розглянути підтвердження й спростування — і лише потім замінити їх більш раціональними та адаптивними.",
      "Наприклад: «Я не знаю напевно, що все буде добре — як і того, що все буде погано. Є щонайменше три сценарії: найгірший, найкращий і найбільш реалістичний. Я продумую кроки для кожного, готуюся до найгіршого і сподіваюся на найкраще».",
      "Різниця в підході відчутна, правда?",
      "Техніка розгляду трьох сценаріїв — дієвий інструмент. Їй ми присвятимо наступний розділ!",
      "Дивлячись на події з різних боків, відходячи від дихотомії «все або нічого» та роблячи мислення більш раціональним (а не просто «позитивним»), ми краще справляємося з емоціями й завданнями реального життя."
    ]
  }
}
